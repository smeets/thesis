Trådlös kommunikation har växt explosionsartat de senaste årtionden och idag så har användare höga krav på bandbredd (??). I många hem finns trådlösa accesspunkter med stöd för Wi-Fi. De återfinnes i många varianter - inbakade i en router, som komplement vid sidan av eller i form av s.k. "Repeaters".

Majoriteten av accesspunkter implementerar Wi-Fi b/g/n vilka kommunicerar via radio på ett frekvensband vid 2.4 GHz. Många modernare accesspunkter lägger även till stöd för Wi-Fi ac med frekvensband vid 5 GHz.

Radiovågors räckvidd är beroende av våglängden och skillnaden mellan 2.4 GHz och 5 GHz kan vara mycket stor. Detta medför att accesspunkten i ett hus kan nå in i grannhuset eller lägenheterna runt omkring, och därmed störa den trådlösa kommunikationen där.

För att minimera effekten av denna interferens utnyttjar inte varje accesspunkt hela frekvensbandet som standarden tillåter. Istället ska accesspunkterna konfigureras så att närliggande accesspunkter inte använder samma del av frekvensbandet.

Det inte finns någon central myndighet, samordning bland tjänsteleverantörer eller grannar emellan som genomför denna konfiguration och det är alltså upp till den enskilde.

En stor del av hur en användare upplever nätverket kan därför direkt påverkas av hur deras accesspunkt är konfigurerad. Är det många grannar som pratar på samma kanaler leder detta till nedsatt prestanda, vilket kan visa sig på många olika sätt.

När kunden inte är nöjd ringer de tjänsteleverantörens support och försöker få hjälp. Detta kostar företagen miljonbelopp varje år och oftast måste en tekniker skickas ut för att försöka lösa problemet, som egentligen inte ligger på leverantörens del av nätet.

Denna studie har använd data från Telenor med existerande modeller av Wi-Fi-nät för att undersöka deras uppförande och se om de överhuvudtaget går att använda. 

Studien har även tagit ett steg till och undersökt om och hur dessa modeller kan användas för att estimera Wi-Fi-nätets prestanda vid vissa typer av förändringar, t.ex. antalet grannstationer.
